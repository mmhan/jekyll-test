---
layout: post
title: How to be Emo
date: 2008-11-09 02:40:02.000000000 +06:30
categories:
- Writings
tags:
- Depression
- Emo
- MM
- Music
- Satire
- Thoughts
- Tips
- Youth
status: publish
type: post
published: true
wp_meta:
  sociableoff: 'false'
  _edit_last: '1'
  _aioseop_description: A mockery post of how to be an Emo. [in Burmese]
wp_author:
  login: mmhan
  email: mmhan2u@gmail.com
  display_name: Mike Han
  first_name: Mike
  last_name: Han

---
![How to be emo](/assets/how-to-be-emo.gif "How to be emo")

ကျွန်တော်တို့ မြန်မာနိုင်ငံမှာရော စလုံးရောက်နေတဲ့ မြန်မာကျောင်းသား population လေးထဲမှာရော တဖြည်းဖြည်းနဲ့ emo လေးတွေ များများလာလိုက်တာ ဟိုလူလည်း emo ဒီလူလည်း emo နဲ့ Popular trend တစ်ခုကိုဖြစ်လို့။ ဒီလို popular trend တစ်ခုထဲ emo တစ်ယောက် အဖြစ်ဝင်ဆံ့နိုင်ဖို့ နည်းလမ်းလေးတွေ ပေးလိုက်ပါတယ်။

<!--more-->

### Emo ဆိုတာဘာလဲ?

Emo ဆိုတဲ့ ဝေါဟာရဟာရှိခဲ့တာ ကြာပါပြီ၊ ဒါပေမယ့် အခု အချိန် အထိ တိတိကျကျ definition ဘယ်သူမှ မထုတ်နိုင်သေးပါဘူး။

နောက်ဆုံး သိရှိရတဲ့ အချက်ကတော့ emo တွေဟာ သူတို့ကို သူတို့ ဘယ်လိုပါ ဘယ်ညာပါဆိုပြီး definition ထုတ်ရင်း ထုတ်ရင်း ဒေါသတွေထွက် စိတ်ဓါတ်တွေကျလို့ လည်ပင်း ကြိုးကွင်းစွပ်၍ဖြစ်စေ၊ ကိုယ့်လက်ကောက်ဝတ် ကိုဓါးနဲ့ လှီး၍ဖြစ်စေ စတေးသွားကျတဲ့အတွက် နောက်နောင် emo များက တစ်ဆင့် အဖြေထုတ်ဖို့ ကြိုးစားဆဲလို့ သတင်းရပါတယ်။

### Emo လို ပြုကျင့်ပါ

Emo မဖြစ်ခင်မှာ emo ဖြစ်ဖို့ အတွက် သရုပ်ပါအောင် ကိုယ့်စိတ်ကို ကိုယ်အရင် ပုံသွင်းရပါမယ်။

*   ဒီတော့ စိတ်ညစ်တယ်ဆိုတဲ့ စကား ကိုယ့်ဟာကို ခဏခဏ repeat လုပ်ပေးပါ၊
*   ဘာမဟုတ်တဲ့ ကိစ္စကို ဘာမဟုတ်ရကောင်းလားဆိုပြီး ဒေါသထွက်နေပါ။
*   မြင်မြင်သမျှကို စိတ်ဓါတ်ကျစရာကောင်းအောင် တွေးပါ၊ (မတွေးတတ်ရင် ထီပေါက်စဉ်ကိုရှေ့ချပြီး ဒီနံပါတ်တွေကို ငါ မထိုးမိလေခြင်းဆိုပြီး စိတ်ဓါတ်ကျပါ)
*   လူလည်ကောင်မှာ ထိုင်ပြီး သူတို့ကို အဖတ်မလုပ် စကားမပြောပဲ ခေါင်းငိုက်စိုက်ချကာ အထီးကျန်နေပါ။
*   တစ်ကမ္ဘာလုံးက ၀ုိင်းပြီး နားလည်မှု မပေးနိုင်တဲ့လူတစ်ယောက် အဖြစ် ကိုယ့်ကိုကိုယ်ခံယူထားပါ။

### Emo သီချင်းတွေကို နားထောင်ပါ

*   ကိုယ့် library ထဲမှာရှိသမျှ သီချင်းတွေ ဖျက်ပစ်ပါ၊
*   CD ခွေ cassette ခွေတွေ မီးရှို့ပစ်ပါ၊ (အဲ့ဒါလုပ်ရင်းနဲ့ ငါ့ကိုယ်ဖျော်ဖြေမှု မပေးနိုင်တဲ့ သီချင်းတွေဆိုပြီး စိတ်ဓါတ်ကျပါ)
*   Emo သီချင်းတွေ လိုက်နားထောင်ပါ၊ [Last.fm က emo ဆိုတဲ့ tag](http://www.last.fm/listen/globaltags/emo) နဲ့ရှာပြီး ပေါ်လာသမျှ သီချင်းတွေကို နားထောင်ပါ။ Lyrics တွေကိုရှာပြီးဖတ်ပါ။ ခံစားပါ။ ရင်ထဲကို မရအရ ဆောင့်သွင်းပါ။
*   အသည်းကွဲ သီချင်းနားထောင်ရင်း ဟိုတစ်နေ့က လမ်းမှာ ရုတ်တရက် တွေ့လိုက်မိတဲ့ ကောင်မလေးကို ငါနာမည် မမေးလိုက်ရလေချင်း ဆိုပြီး ဆွေးပါ။
*   သူငယ်ချင်းကို မုန်းတဲ့ သီချင်းတွေနားထောင်ပြီး ကိုယ့်ကိုယ် စသမျှ နောက်သမျှ သူငယ်ချင်းတွေကိုမုန်းပါ၊
*   သူငယ်ချင်းကို လွမ်းတဲ့ သီချင်းတွေ နားထောင်ရင် ဟိုးအရင်က ဂျင်ပေါက်တဲ့ သူငယ်ချင်းကို သတိရပြီး စိတ်ညစ်ပါ။

သတိထားဖို့ အချက်က အဲ့ဒီ့ music နဲ့ ကိုယ်နဲ့ အဆက်မပြတ်ရှိနေဖို့ပဲ။

*   iPod ထဲမှာ အဲ့ဒီ့ သီချင်းတွေထည့်ထားပါ၊
*   ringtone ကို ကိုယ့်အခံစားရဆုံး သီချင်းကိုထားပါ၊
*   handphone ထဲမှာ လိုရမယ်ရ လေးငါးဆယ်ပုဒ်လောက် ထည့်ထားပါ။
*   သူငယ်ချင်းတွေက ပျော်စရာ ပြောနေလို့ ပျော်ချင်သလိုလိုဖြစ်လာရင် နားကြပ်ကောက်တပ်ပြီး နားထောင်ပါ။
*   သူငယ်ချင်းတွေက သူတို့ကြားထဲမှာ anti-social ဖြစ်တယ်လို့ ပြောလာရင်၊ အဲ့လို အကြည့်တွေနဲ့ ကြည့်လာရင်၊ ဂရုမစိုက်ပဲ ပစ်ထားရင်၊ နားကြပ်မတပ်ပဲ သူတို့နဲ့ ပျော်ပျော်နေဖို့ပြောလာရင် ကိုယ့်ကိုနားမလည်ရကောင်းလား ဆိုပြီး စိတ်ညစ်ပါ။

### Discover your inner emo

အပေါ်မှာ ပြောတာလေးတွေ လုပ်နိုင်ရင် ခရီးတစ်ဝက်ရောက်ပါပြီ။ အခုအချိန်မှာ ကိုယ့်ကိုယ်ကိုယ် ပြန်စမ်းစစ်ပါ။ ငါသည် တစ်နေ့မှာ ဘယ်နှစ်နာရီလောက် ပျော်နေသေးလဲ။ ငါ့ဘဝကြီး ကို ငါဘယ်နှစ်ခါလောက် enjoy ဖြစ်မိလဲ စသဖြင့်ပေါ့။

အဲ့ဒါတွေကိုယ် ကိုယ့်ကိုကိုယ် ပြန်မေးရတာကို အဖြေပေးချင်စိတ်မရှိ လောက်အောင် စိတ်ညစ်နေရင်တော့ ကိုယ့်ကိုကိုယ် emo ဖြစ်ပြီလို့ ကြေငြာပြီး စိတ်ဆက်ညစ်ပါတော့။

### Convey your emo image

ဆံပင်ပုံစံကို emo ပုံပြောင်းပါ၊ အရင်တုန်းက အရောင်ဆိုးထားမိရင် အနက်ရောင်ပြန်ဆိုးပါ။ အနက်ရောင်နဲ့ မကျေနပ်ရင် ပန်းရောင်၊ အစိမ်း၊ အဖြူ ထဲက ကြိုက်တဲ့ အရောင်တစ်ခုကို မျက်စိရှေ့ကျနေတဲ့ ဆံပင်မှာ တစ်ကြောင်းလောက်ဆိုးပါ။ ရွေးရမှာ စိတ်ညစ်ရင် သုံးခုလုံး သုံးကြောင်း ဆိုးလိုက်ပါ။ Eye-liner ကို နာနာလေးဆိုးပေးပါ။ သိပ်အထူကြီးမဆိုးပါနဲ့ gothic နဲ့ အမှားခံလို့ မဖြစ်ပါဘူး။ လက်သည်းနီ အနက်ဆိုးပါ။

T-shirt အနက်ရောင် သို့ အရောင်ရင့်ရင့်တွေ horizontal stripes အကြီးကြီးတွေ ပါတာမျိူးတွေ ၀တ်ပါ။ (vertical ဆိုရင်တော့ ဘောလုံးအင်္ကျီနဲ့ ရောသွားနိုင်တယ် အင်မတန် သတိထားပါ) ကိုယ်ဝတ်နေကျ size ထက် တစ် size လျှော့ပြီး ၀တ်ပါ။ ဂျင်းဘောင်းဘီ အနက်ရောင် သေးသေးလေးတွေပဲ ၀တ်ပါ။ ဘယ်တော့ (ဘယ်တော့) မှ ဘောင်းဘီတို မဝတ်ပါနဲ့။ ဘောင်းဘီတိုဟာ emo အတွက် မဟုတ်ပါဘူး။ မိန်းကလေးတွေ အနေနဲ့ skirt တိုတိုနဲ့ checkered socks နဲ့ တွဲဝတ်ပါ။ ပြီးရင်တော့ Canvas ဖိနပ် အနက်ဝတ်ပါ၊ စုတ်လေ ကောင်းလေပါပဲ။

Accessory အနေနဲ့ သားရေပင် အနက်တွေပါတ်ပါ၊ လည်ပတ် အနက်တွေပါတ်ပါ၊ အနက် သို့မဟုတ် checkered လက်စွပ်တွေ ၀တ်ပါ။

### On the side note

မြင်မြင်ရသမျှကို တွေ့သလောက် ပြောပြတာပေါ့လေ။ ဒါပေမယ့် emo တွေရဲ့ style မိုက်တယ် unique ဖြစ်တယ်ဆိုပြီး emo ဖြစ်ချင်တဲ့ သူတွေကိုတော့ သတိပေးရမယ်။ သူတို့ရဲ့ fashion ကို မောင်မြတ်မင်းဟန် သေချာလေ့လာထားလို့ အပေါ်မှာလို ရေးနိုင်တာ မဟုတ်ပါဘူး။

လူတိုင်းလိုလို ဒီ uniform နဲ့တွေ့နေရလို့ ပြောနိုင်တာပါ။ ဒီတော့က unique ဖြစ်ချင်လို့ emo ဖြစ်လို့ကတော့ unique ဖြစ်တဲ့ လူထောင်သောင်း သိန်းသန်းပေါင်း များစွာ ထဲက တစ်ယောက်တော့ ဖြစ်လာနိုင်တယ်လို့။

မြတ်မင်းဟန် ပျောက်သွားလိုက်တာ ပြန်လဲပေါ်လာရော emo အကြောင်းရေးတယ်ဆိုပြီး emo ဖြစ်သွားပြီ မထင်ပါနဲ့။ အရှင်လတ်လတ် တောင့်တောင့်ကြီးနဲ့ ပျော်ပျော်ရွှင်ရွှင်ကြီး ဖြီးဖြီးကြီး ရှိပါသေးတယ်။ (ကျွန်တော့် facebook ထဲက သူငယ်ချင်းတွေ သိပါလိမ့်မယ်)

မရေးတာကြာတော့ လေးလေးပင်ပင် မရေးချင်လို့ ဒါလေးရေးလိုက်တာပါ။ မရေးဖြစ်တာ ကြာသွားတာလဲ တောင်းပန်ပါတယ်။ အလုပ်တွေရှုပ်ပြီး အရှုပ်တွေလုပ်တာက တမျိူး၊ သူများဆီကရတဲ့ ရုပ်ရှင်တွေ အလကားထိုင်ထိုင် ကြည့်နေတာတမျိူးကြောင့် အပျင်းတစ်သွားလို့ပါ။

ကဲ... Emo ဖြစ်ရင်း စိတ်ညစ်နိုင်ကြပါစေလို့...

[photo credits to [JasonRogers](http://www.flickr.com/photos/restlessglobetrotter/2132076796/sizes/m/)]

